# Házi feladat beadása során ellenőrizendők

- A repository gyökérmappájában található neptun.txt fájlba írd bele a Neptun kódod, csupa nagybetűvel. A fájlban csak ez a hat karakter legyen, semmi más.
- A GitHub-ról letöltött kiinduló solutionben/projektekben kell dolgozni, nem újonnan létrehozottban.
- Amíg nem vagy rutinos a Visual Studio Git szolgáltatásainak használatában, a push-t követően (legkésőbb akkor, amikor a házi feladatot beadottnak tekintjük) célszerű ellenőrizni a GitHub webes felületén a repository-ban a fájlokra való rápillantással, hogy valóban minden változtatást feltöltöttél-e.
- A GitHub felületén ellenőrizd a push-t követően, hogy a GitHub Action alapú előellenőrző hiba nélkül lefutott-e.
- Lényeges, hogy a feladatok csak akkor kerülnek elfogadásra, ha teljesen elkészülnek, és minden tekintetben teljesítik a követelményeket. Nem forduló kód, illetve részleges megoldás elfogadásában nem érdemes bízni.
- Természetesen saját munkát kell beadni (hiszen értékelésre kerül).