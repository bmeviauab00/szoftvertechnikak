---
authors: tibitoth
---

# 5. MVVM

## A gyakorlat célja

A labor során egy recept böngésző alkalmazást fogunk készíteni, amelyben alkalmazzuk az MVVM tervezési mintát.

## Előfeltételek

A labor elvégzéséhez szükséges eszközök:

* Windows 10 vagy Windows 11 operációs rendszer (Linux és macOS nem alkalmas)
* Visual Studio 2022
    * Windows Desktop Development Workload

## Kiinduló projekt

Klónozzuk le a kiinduló projektet az alábbi paranccsal:

```cmd
git clone https://github.com/bmeviauab00/lab-mvvm-kiindulo
```

??? success "A kész megoldás letöltése"
    :exclamation: Lényeges, hogy a labor során a laborvezetőt követve kell dolgozni, tilos (és értelmetlen) a kész megoldás letöltése. Ugyanakkor az utólagos önálló gyakorlás során hasznos lehet a kész megoldás áttekintése, így ezt elérhetővé tesszük.

    A megoldás [GitHubon érhető el](https://github.com/bmeviauab00/lab-mvvm-kiindulo) a `megoldas` ágon. A legegyszerűbb mód a letöltésére, ha parancssorból a `git clone` utasítással leklónozzuk a gépünkre a `megoldas` ágat:

    `git clone https://github.com/bmeviauab00/lab-mvvm-kiindulo -b megoldas`

## Az MVVM mintáról

Az MVVM (Model-View-ViewModel) egy architekturális tervezési minta, amelyet a XAML alkalmazások fejlesztése során használhatunk, de gyakran más kliens oldali technológiák esetében is megjelenik. Az MVVM minta célja, hogy a felhasználói felületet és a mögötte lévő logikát szétválassza, és ezzel egy lazább csatolású alkalmazást hozzon létre, ami növeli a tesztelhetőséget, a karbantarthatóságot és az újrafelhasználhatóságot.

Az MVVM minta három (+1) fő részből áll:

* **Model**: Az alkalmazás üzleti modelljét tartalmazza, amelyet a ViewModel-ek használhatnak az adatok tárolására.
* **View**: A felhasználói felület leírását tartalmazza, és a tisztán a nézetekhez kapcsolódó logikát (pl.: animációk kezelését).
* **ViewModel**: A nézet **absztrakciója**, mely tartalmazza a nézet állapotát és a nézeten végrehajtható műveleteket, **nézet függetlenül**. A laza csatolást a ViewModel és a nézet között az adatkötés biztosítja.
* **Services** (szolgáltatások): Az alkalmazás üzleti logikáját tartalmazó osztályok, amelyeket a ViewModel-ek használnak. Ha minden üzleti logika a ViewModel-ekben lenne, azok túl bonyolultak és átláthatatlanok lennének. Ez nem az MVVM minta része, de itt említjük meg, mert mi is így fogjuk használni az alkalmazás architektúráját.

Új:

* **Model**: Domainspecifikus adatokat fog össze, melyet a ViewModel-ek használhatnak az adatok tárolására. Pl. Recipe/Product/Order osztály, egy recept/termék/megrendelés adatait fogja össze.
* **View**: A felhasználói felület leírását tartalmazza, (és a tisztán a nézetekhez kapcsolódó logikát, pl. animációk kezelését). Tipikusan Window, Page, UserControl leszármazott osztály, XAML-beli deklaratív leírással, a code-behind sokszor üres (mert a logika a ViewModel-ben van).
* **ViewModel**: A nézethez tartozó logika van benne: tartalmazza a nézet állapotát és a nézeten végrehajtható műveleteket. **Független** a nézettől, a laza csatolást a ViewModel és a nézet között adatkötés biztosítja (a nézet vezérlői kötnek a ViewModel tulajdonságaihoz). Unit tesztelhető!
* **Services** (szolgáltatások): Az alkalmazás üzleti/alkalmazás logikáját tartalmazó osztályok, amelyeket a ViewModel-ek használnak. Ha minden üzleti logika a ViewModel-ekben lenne, azok túl bonyolultak és átláthatatlanok lennének. Ez nem az MVVM minta része, de itt említjük meg, mert mi is így fogjuk felépíteni az alkalmazás architektúráját.

<figure markdown>
![MVVM](images/mvvm.drawio.png)
</figure>

:exclamation: Mihez készítünk ViewModel osztályokat?

* Az egyes **nézetekhez** (pl. Window, Page, Dialog, UserControl) mindig készítünk ViewModel osztályt, és belőle egy nézethez egy objektumot hozunk létre.  Pl. MainPage-hez MainPageViewModel, DancerDialog-hoz DancerDialogViewModel. Ezt a gyakorlat során is alkalmazzuk.
* Az egyes **modell** osztályokhoz (pl. Recipe, Product, Dancer stb.) opcionálisan készíthetünk csomagoló ViewModel osztályokat (pl. RecipeViewModel, ProductViewModel, DancerViewModel), ilyeneket a gyakorlat során **nem** fogunk készíteni. Ez azért van, mert nem a Strict, hanem a Relaxed MVVM mintát követjük (lásd előadás).

## 0. Feladat - Projekt felépítése

Az alkalmazás váza már elő van készítve. Tekintsük át a projekt felépítését.

Az `MvvmLab` a futtatható alkalmazás projektje, amely WinUI keretrendszert használ a megjelenítési rétegében a már tanult XAML nyelvvel. Az `MvvmLab.Core` projekt (class library) a teljesen nézet független üzleti logikákat tartalmazza.

Ami számunkra fontos a kiinduló projektben:

* `App.xaml.cs`: Az alkalmazás belépési pontja, amely használja a modern .NET alkalmazásokban alkalmazott Host Builder és Dependency Injection mintákat. A félévnek ez nem az anyaga, de a függőség injektálásról még a labor során lesz szó.
* `Views` mappa: Az alkalmazás nézeteit tartalmazza, jelenleg a `MainPage`-et
* `ViewModels` mappa: Az alkalmazás ViewModel-jeit tartalmazza, jelenleg a `MainPageViewModel`-t
* `INagivationService` (`Services` mappában): oldalak közötti navigációhoz használt szolgáltatás

!!! tip "MVVM és Boilerplate könyvtárak"
    MVVM mintát ritkán szoktunk kizárólag a .NET keretrendszerre támaszkodva implementálni. Érdemes használni valamilyen MVVM könyvtárat, amelyek segítségével a kódunk tömörebb, átláthatóbb, és kevesebb boilerplate kódot fog tartalmazni. A könyvtárak közül a legelterjedtebbek a következők:

    * [MVVM Toolkit](https://learn.microsoft.com/en-us/dotnet/communitytoolkit/mvvm/): Microsoft által gondozott MVVM könyvtár
    * [Prism](https://prismlibrary.com/): Régen Microsoft gondozásában állt és nagyon elterjedt volt, de már külső fejlesztők tartják karban és fizetős lett idő közben.
    * [ReactiveUI](https://reactiveui.net/): A Reactive Extensions (Rx) könyvtárakat használja a ViewModel állapotának kezelésére, és a nézet és ViewModel közötti adatkötésre. Ez a könyvtár nyújtja a legtöbb szolgáltatást, de a legnehezebben tanulható is.
    * [Uno.Extensions](https://platform.uno/uno-extensions/): MVVM Toolkitre épül, de több olyan szolgáltatást is tartalmaz, amelyek a WinUI keretrendszer hiányosságait pótolják.

    A labor során a Microsoft által gondozott MVVM Toolkitet fogjuk használni.

    A kiinduló projekt pedig a [Windows Template Studio](https://marketplace.visualstudio.com/items?itemName=TemplateStudio.TemplateStudioForWinUICs) Visual Studio kiegészítő segítségével készült.

## 1. Feladat - Receptek főoldal

A megoldás során "alulról", az adatok felől fogunk építkezni és fokozatosan fogunk eljutni a nézetig. Ugyan a való életben egy top-bottom fejlesztés gyakran hasznosabb, de a labor során az idő rövidsége miatt az alulról építkezés gyorsabb és egyszerűbb, mert így nem kell az adatokat mockolni. Az alábbi ábra a főoldalhoz tartozó fontosabb osztályokat tekinti át.

<figure markdown>
![Főoldal](images/mvvm-mainpage.png)
<figurecation>A főoldal MMVM alapú megvalósítása<figurecaption>
</figure>

Fontosabb elemek:

* `MainPage`: ez a View, egy Page leszármazott, a felület XAML alapú leírása.
* `MainPageViewModel`: a főoldalhoz (`MainPage`) tartozó ViewModel. Egy (generált) `RecipeGroups` tulajdonságban receptcsoportokat, a receptcsoportokban recepteket tartalmaz. A nézet ezen a receptcsoportok fejlécét, illetve a csoportokban levő receptek fejlécét és képeit jeleníti meg adatkötéssel.
* `RecipeGroup` és `Recipe`: a receptcsoportokat és a recepteket reprezentáló modell osztályok.
* `RecipeService`: alkalmazáslogika/adatelérés a receptek kezeléséhez (egy távoli szolgáltatással kommunikál), a ViewModel használja.

### 1.1 Adatelérési szolgáltatás

Kezdjük az adatelérési réteggel, amit most tekinthetünk az MVVM mintában a modell rétegnek is.

Az alkalmazásunk adatait egy webszerverről kérdezi le (ún. REST API-n, HTTP-n keresztül éri el). Az ehhez hasonló kliens-szerver architektúrájú alkalmazások egy kifejezetten gyakori megoldásnak számítanak a modern alkalmazások fejlesztése során. Erről bővebben a következő félévben a Mobil és Webes szoftverek, illetve az Adatvezérelt alkalmazások tárgyakban lesz szó. Most elég annyit tudni, hogy a kliens alkalmazásunk HTTP kéréseket fog küldeni a szervernek, amelyekre a szerver válaszolni fog, mégpedig JSON formátumban szolgáltat adatokat.

<figure markdown>
![Kliens-szerver architektúra](images/client-server.drawio.png)
<figurecation>Kliens-szerver architektúra<figurecaption>
</figure>

A távoli szolgáltatás a következő címen érhető el: <https://bmecookbook2.azurewebsites.net/api>. A szolgáltatáshoz pedig tartozik egy OpenApi alapú dokumentáció a <https://bmecookbook2.azurewebsites.net/swagger> címen. Tanulmányozzuk ezt át, vagy akár próbáljuk ki a végpotokat a Swagger felületén keresztül (ehhez írjuk be az előző "swagger" végződésű URL-t egy böngésző címsorába).
Az első feladathoz a `/api/Recipes/Groups` végpontot fogjuk használni, amely a receptek csoportosítását adja vissza.

Vegyünk fel az `MvvmLab.Core` projekt `Models` mappájába egy új osztályt `RecipeGroup` néven.

A swagger segítségével hívjuk meg az "api/Recipes/Groups" végpontot (pontosabban egy http GET kérést küldjü)

* A swagger felületen a "Get api/Recipes/Groups" végpont leírást nyissuk le
* Kattintsunk az Execute gombon
* A szolgáltatás által küldött JSON válasz a "Response body" alatt jelenik meg: itt azt látjuk, hogy a válaszban receptcsoportokat kaptunk. Minden csoportnak van egy "title"-je (pl. Chinese, Mexican, Italian), és a csoportok alatt találhatók `[]` között (JSON tömb) a csoportban levő receptek adatai. 
* Másoljunk vágólapra egy `RecipeGroup`-nyi JSON adatot. Használhatjuk az "Example Value" alatti kimenetet is a vágólapra másoláskor (de a nyitó \[ és záró \] karatereket ne másoljuk ki). Ha valamiért elakadnánk, az alábbi lenyíló szakaszból is kimásolhatjuk a vágólapra a tartalmat:
 
    ??? "Vágólapra másolandó"
        ```json
        {
            "Title": "string",
            "Recipes": [
                {
                    "Id": 0,
                    "Title": "string",
                    "BackgroundImage": "string"
                }
            ]
        }
        ```
  
Visual Studio-ban az `Edit` menü `Paste Special` menüpontjában a `Paste JSON as Classes` menüpontot választva illesszük be a vágólap tartalmát. Ekkor olyan osztályokat generál a VS, mely megfelel a beillesztett JSON szerkezetének.

![Paste JSON as Classes](images/paste-json-as-classes.png)

A kapott osztályokat átnevezhetjük, hogy a C# kódolási konvencióknak megfeleljenek. A `Rootobject` osztályt nevezzük át `RecipeGroup`-ra, a `Recipe` osztályt pedig `RecipeHeader`-re.

```csharp
public class RecipeGroup
{
    public string Title { get; set; }
    public RecipeHeader[] Recipes { get; set; }
}

public class RecipeHeader
{
    public int Id { get; set; }
    public string Title { get; set; }
    public string BackgroundImage { get; set; }
}
```

!!! tip "`List<T>` használata"
    Esetünkben nem volt rá szükség (mert nem bővjük receptgyűjteményeket), de ha kényelmesebb számunkra, akkor nyugodtan írjuk át a generált kódban a tömböket `List<T>`-re.

Készítsünk egy `IRecipeService` interfészt az `MvvmLab.Core.Services` névtérbe, amelyen keresztül el fogjuk érni a távoli szolgáltatást. Az interfészben egy `GetRecipeGroupsAsync` metódust hozzunk létre, amely a recept csoportokat kérdezi le és adja vissza.

```csharp
public interface IRecipeService
{
    public Task<RecipeGroup[]> GetRecipeGroupsAsync();
}
```

!!! tip "Task visszatérési érték"
    Az interfészben a tényleges visszatérési értéket (`RecipeGroup[]`) egy `Task<T>` objektumba csomagoljuk, mivel a hálózati műveleteket aszinkron célszerű implementálni. .NET-ben az aszinkron megvalósítás legkorszerűbb és legegyszerűbb módja a `Task`-ok alkalmazása. Az aszinkronitás pedig azt biztosítja itt számunkra, hogy ha a hálózati kérés sokáig tart, akkor se fagyjon be a felhasználói felület (és mindezt külön szálak indítása nélkül).

Az interfész implementációját a `MvvmLab.Core.Services` névtérben hozzuk létre `RecipeService` néven.
A szolgáltatásunk a `HttpClient` beépített .NET osztályt fogja használni a REST API hívásokhoz.
A `GetFromJsonAsync` indít egy HTTP GET aszinkron kérést a megadott címre, és a választ JSON formátumból deszerializálja a megadott típusra.

```csharp
public class RecipeService : IRecipeService
{
    private readonly string _baseUrl = "https://bmecookbook2.azurewebsites.net/api";

    public async Task<RecipeGroup[]> GetRecipeGroupsAsync()
    {
        using var client = new HttpClient();
        return await client.GetFromJsonAsync<RecipeGroup[]>($"{_baseUrl}/Recipes/Groups");
    }
}
```

A `GetFromJsonAsync` művelet aszinkron, így `Task`-kal tér vissza, ezt nem blokkoló módon bevárni és az eredményét elérni az `await` kulcsszóval tudjuk.

!!! tip "async-await"
    Az `async` és `await` kulcsszavak a legtöbb modern nyelvben az aszinkron függvényhívás nyelvi szintű kezelésére szolgálnak. A működéséről a félév végén lesz még szó részletesen, de most a használathoz az alábbiakat érdemes tudni:

    * Az `await` kulcsszóval tudunk bevárni aszinkron végrehajtású műveletet, anélkül, hogy blokkolnánk a hívót.
    * Az `await` kulcsszót, csak `async` kulcsszóval ellátott függvényekben használhatjuk.
    * Az `async` függvényeknek csak `Task` vagy `Task<T>` vagy `void` visszatérési értékük lehet. (Illetve "Task szerű", de ezt nem itt vesszük.)
        * Ha egy `async` függvényt kívülről be szeretnénk várni, akkor az voiddal nem tudjuk megtenni, mindenképpen `Task` vagy `Task<T>` visszatérési értékkel kell rendelkeznie.
        * az `async` függvényekben a `return` utasítás szintaktikája megváltozik: nem a Task objektummal kell visszatérjünk, hanem az általa tartalmazott adattal (`Task` esetében `void`, `Task<T>` esetében `T`).

### 1.2 Főoldal ViewModel

Következő lépésben a főoldal ViewModeljét fogjuk elkészíteni, amely az előbb elkészített szolgáltatást fogja használni a recept csoportok lekérdezéséhez, és állapotként tárolja azokat a nézet számára.

#### Dependency Injection

Nyissuk meg a `MainPageViewModel` osztályt az `MvvmLab.ViewModels` mappából.
A ViewModel-ünknek szüksége lesz egy `IRecipeService` interfészt implementáló osztályra, amelyen keresztül le tudja kérdezni a recept csoportokat.
A `MainPageViewModel` konstruktorában függőség injektáláson keresztül szerezzük be a szükséges függőséget.
Esetünkben ez annyit tesz, hogy várunk egy `IRecipeService` típusú paramétert, amelyet majd a ViewModel példányosításkor fog megkapni, a paramétert pedig elmentjük egy privát változóba.

```csharp
private readonly IRecipeService _recipeService;

public MainPageViewModel(IRecipeService recipeService)
{
    _recipeService = recipeService;
}
```

??? tip "Függőség Injektálás - Dependency Injection - DI"
    Alapesetben az osztályok szoros csatolást alakítanak ki a függőségeikkel (referencia, példányosítás). 
    
    <figure markdown>
    ![Without DI](images/without-di.png)
    <figurecaption>Erős csatolás DI nélkül</figurecaption>
    </figure>

    Ez a szoros csatolás nehezíti a tesztelhetőséget, a karbantarthatóságot és az újrafelhasználhatóságot. Ezen segít a Dependency Injection (és a Strategy) alkalamazása. A tárgy keretében a tervezési mintákhoz kapcsolódóan tanulunk a Dependency Injection (DI) tervezési mintáról, melyet mindig a Strategy mintával együtt alkalmazunk. A lényege az, hogy egy osztály nem maga hozza létre a függőségeit (azon osztályokat, melyektől függ, melyeket felhasznál), hanem kívülről kapja meg, pl. konstruktor paraméterben. A Strategy mintából adódóan pedig az következik, hogy csak "interfészként" függ tőlük. 
    
    A mai legtöbb platform egy plusz szolgáltatást, ún. DI (más nevén IoC) **konténert** is biztosít a függgőségek kényelmes kezeléséhez. 
    A függőségek életciklusát ez esetben egy kitüntetett komponens kezeli, a DI konténer. A DI konténer (ábrán Builder) felelős az osztályok példányosításáért és a függőségek beinjektálásáért rekurzívan.
    
    <figure markdown>
    ![With DI](images/with-di.png)
    <figurecaption>DI osztálydiagramm</figurecaption>
    </figure>

Ahhoz, hogy a példányosítás során a függőségi gráfot bejárva beinjektálja a megfelelő implementációkat a konténer, a DI konténerbe be kell regisztrálni a **függőségi leképezéseket**. Alkalmazásunkban ezt az `App.xaml.cs` fájlban a `ConfigureServices` metódusban tesszük meg. Vegyük fel az alábbi sort, pl. a `// Core Services` szakasz alá:

```csharp
services.AddTransient<IRecipeService, RecipeService>();
```

Ez azt mondja meg, hogy ahol egy osztályunk `IRecipeService` függőséget vár (pl. `MainPageViewModel` konstruktora), a DI keretrendszer egy `RecipeService` implementációt szúr be (és mivel itt **Tranziens** élettartamúként regisztráltuk, minden egyes `IRecipeService` függőség igényt egy új `RecipeService` példány fog kielégíteni).

Ahhoz, hogy a Dependency Injection az alkalmazásunkban működjön, a `MainPageViewModel` osztályt is be kell regisztrálni a konténerbe, ezt is megtaláljuk a `ConfigureServices` alatt.

!!! note "DI konténerekről részletesen"
    A DI konténerek használatával és működésével Adatvezérelt rendszerek tárgy keretében fogunk később részletesen megismerkedni.

#### ViewModel állapot

Következő lépésben a ViewModel állapotának feltöltését implementáljuk.

A célunk az, hogy

* a `MainPageViewModel`-ben legyen `RecipeGroups`nevű tulajdonság, melyben receptcsoportok vannak (ezt akarjuk a felülethez kötni),
* a `RecipeGroups` változásait kövesse le a felület, melyhez szükség van az `INotifyPropertyChanged` megvalósítására és a `PropertyChanged` megfelelő elsütésére (ahogy a korábbi laboron/házi feladatban már láttuk).

Ehhez viszonylag "sokat" kellene dolgoznunk, de az MVVM toolkit leegyszerűsíti az életünket, mindössze a következőt kell megtennünk:

* A `MainPageViewModel`-ben hozzunk létre egy `_recipeGroups` nevű `RecipeGroup[]` **tagváltozót** (vagyis nem tulajdonságot).
* A változót lássuk el a `ObservableProperty` attribútummal. 

```csharp
[ObservableProperty]
private RecipeGroup[] _recipeGroups = Array.Empty<RecipeGroup>();
```
  
Kész is vagyunk. De mi történik ennek hatására?

* Ez alapján az MVVM Toolkit automatikusan generálni fog egy `RecipeGroups` nevű property-t az osztály generált másik (partial) felében.
* Ez a generált property kihasználja az `INotifyPropertyChanged` interfészt, így a `RecipeGroups` property értékének megváltozásakor a `PropertyChanged` eseményt kiváltva értesíti a nézetet, az adatkötések mentén.
* A `MainPageViewModel`-ünk már megvalósítja az `INotifyPropertyChanged` interfészt, mert az MVVM Toolkit `ObservableObject` osztályából származik.

A `MainPageViewModel`-ben implementáljuk az előkészített `INavigationAware` interfészt, amelynek segítségével a nézetek közötti navigációs életciklus eseményt tudjuk lekezelni, és akár adatokat is tudunk átadni a ViewModel-ek között.
A `OnNavigatedTo` metódusban kérdezzük le a recept csoportokat az `IRecipeService`-en keresztül, majd tároljuk el a `RecipeGroups` változóban.

```csharp hl_lines="7"
public partial class MainPageViewModel : ObservableObject, INavigationAware
{
    // ...

    public async void OnNavigatedTo(object parameter)
    {
        RecipeGroups = await _recipeService.GetRecipeGroupsAsync();
    }

    public void OnNavigatedFrom()
    {
    }
}
```

### 1.3 Főoldal nézet

A `MainPage`-en készítsük el a nézetet, amelyen megjelenítjük a recept csoportokat.

Ahhoz, hogy a csoportosítást kezelni tudja a `GridView`, szükségünk van egy olyan listára, mely elvégzi a csoportosítást.
Ezt a `CollectionViewSource` osztály segítségével tudjuk megvalósítani, ami bizonyos szempontból UI specifikus burkoló feladatokat lát el gyűjteményeken.
A `CollectionViewSource`-nak meg kell adnunk a csoportosítandó elemeket, valamint azt, hogy a csoportokat milyen property alapján hozza létre.
Továbbá meg kell adnunk azt is, hogy a csoportokon belül milyen property alapján jelenítse meg az elemeket.

Hozzuk létre az oldal erőforrásai között a `CollectionViewSource` példányt (az alábbi kódot a `MainPage.xaml`-be, a Grid fölé tegyük be, vele egy szintre).

```xml
<Page.Resources>
    <CollectionViewSource x:Name="RecipeGroupsCollectionSource"
                            IsSourceGrouped="True"
                            ItemsPath="Recipes"
                            Source="{x:Bind ViewModel.RecipeGroups, Mode=OneWay}" />
</Page.Resources>
```

!!! note
    Vegyük észre, hogy az adatkötés során a `ViewModel` tulajdonsághoz kötünk, mely a `MainPage.xaml.cs`-ben található, és egyszerűen csak átkasztolja a `DataContext` property-t a ViewModel típusunkra.

    ```csharp
    public MainPageViewModel ViewModel => DataContext as MainPageViewModel;
    ```

    Az, hogy a vezérlők (oldalak) `DataContext` tulajdonságában a ViewModel-t tároljuk tipikus az MVVM mintában. Esetünkben ezt a generált projekt `NavigationService` osztálya teszi meg nekünk.

??? tip "Erőforrások"
    XAML környezetben minden vezérlő (fenti példában Page) és az `Application` osztály is, rendelkezik egy `Resources` property-vel, mely egy kulcs érték tároló (`Dictionary<string, object>`), alap esetben. Ebbe tudunk többször felhasználható objektumokat rakni, akár alkalmazás szinten is. Ha ehhez az erőforrások példányosításakor megadjuk az `x:Key` attribútumot, akkor az erőforrásokat a kulcs alapján tudjuk lekérdezni pl.: a `{StaticResource Key}` markup extensionnel.

    Mi viszont itt kifejezetten `x:Key` helyett `x:Name`-et adtunk meg, mert az `x:Bind`-ban név szerint szeretnénk majd hivatkozni rá (emlékezzünk: az `x:Name` attribútum segítségével azt tudjuk elérni, hogy generálódik ilyen néven egy tagváltozó az osztályunkban, így a code behind fájlból, vagy x:Bind adatkötés során ilyen néven el tudjuk érni).

A receptek listázásához, most egy speciális `GridView` leszármazott vezérlőt használjunk, mégpedig az `AdaptiveGridView`-t a [CommunityToolkit](https://learn.microsoft.com/en-us/windows/communitytoolkit/) csomagból, amely a nézet méretének megfelelően változtatja a megjelenített elemek számát és méretét, illetve támogatja a Command-okat az elem kattintás esetében. A külső vezérlők hivatkozásához vegyük fel az oldalra a következő névteret:

```xml
xmlns:controls="using:CommunityToolkit.WinUI.UI.Controls"
```

Készítsük el a GridView-t, amelynek a `ItemsSource` property-jét a fenti erőforrásban lévő `RecipeGroupsCollectionSource.View`-ra kötjük.

A `GridView`-en belül a megszokott módon az `ItemTemplate` property-n keresztül tudjuk megadni, hogy az egyes elemeket hogyan kell megjeleníteni.
Esetünkben egy képet és egy szöveget rakunk ki a receptek címe alapján egy "kártya" szerű layoutra.

A `GroupStyle` property-n keresztül pedig meg tudjuk adni, hogy a csoportokat hogyan kell megjeleníteni. Esetünkben a fejlécet akarjuk testreszabni.

A `MainPage.xaml`-ben a `<Grid x:Name="ContentArea"> ...` grid-et cseréljük le a következőre:

```xml
<Grid x:Name="ContentArea" Padding="10">
    <Grid.RowDefinitions>
        <RowDefinition Height="Auto" />
        <RowDefinition Height="*" />
    </Grid.RowDefinitions>

    <TextBlock Text="Recipes"
               Grid.Row="0"
               Style="{StaticResource TitleLargeTextBlockStyle}" />

    <controls:AdaptiveGridView Grid.Row="1"
                               DesiredWidth="180"
                               IsItemClickEnabled="True"
                               ItemHeight="160"
                               ItemsSource="{x:Bind RecipeGroupsCollectionSource.View, Mode=OneWay}"
                               SelectionMode="None"
                               StretchContentForSingleRow="False">
        <GridView.ItemTemplate>
            <DataTemplate x:DataType="models:RecipeHeader">
                <Grid MaxWidth="300">
                    <Image Source="{x:Bind BackgroundImage}" />
                    <Border Height="40"
                            Padding="10,0,0,0"
                            VerticalAlignment="Bottom"
                            Background="#88000000">
                        <TextBlock VerticalAlignment="Center"
                                   Foreground="White"
                                   Text="{x:Bind Title}" />
                    </Border>
                </Grid>
            </DataTemplate>
        </GridView.ItemTemplate>
        <GridView.GroupStyle>
            <GroupStyle>
                <GroupStyle.HeaderTemplate>
                    <DataTemplate x:DataType="models:RecipeGroup">
                        <TextBlock Margin="0"
                                   Style="{ThemeResource TitleTextBlockStyle}"
                                   Text="{x:Bind Title}" />
                    </DataTemplate>
                </GroupStyle.HeaderTemplate>
            </GroupStyle>
        </GridView.GroupStyle>
    </controls:AdaptiveGridView>
</Grid>
```

Vegyük fel a következő névteret (ebben vannak a modell osztályaink):

```xml
`xmlns:models="using:MvvmLab.Core.Models"`
```

**Próbáljuk ki az alkalmazást!** Győződjünk meg róla, hogy a recept csoportok megjelennek a főoldalon.

## 2. Feladat - Recept részletes oldal

A receptek részletes oldalának elkészítése a következő lépésekből fog állni:

1. Kiegészítjük az `IRecipeService` interfészt egy `GetRecipeAsync` metódussal, és létrehozzuk a szükséges osztályokat
1. Létrehozzuk a `RecipeDetailPageViewModel` ViewModel-t, amiben lekérdezzük a recept adatait a `RecipeDetailPageViewModel`-ben az `IRecipeService`-en keresztül (a VM az azonosítót kapja meg a navigáció során)
1. Létrehozzuk a `RecipeDetailPage` nézetet, építve a ViewModel adataira
1. Regisztráljuk a ViewModel-t és a nézetet a Dependency Injection konfigurációhoz és a navigációhoz
1. Átnavigálunk a `RecipeDetailPage`-re a `MainPageViewModel`-ből a receptre történő kattintásra az `INavigationService` segítségével, és átadjuk a kiválasztott recept azonosítóját a részletes oldalnak

### 2.1 Recept lekérdezése

Hozzuk létre a  `Recipe` osztályt a `MvvmLab.Core.Model` névtérbe, és generáljuk le a tartalmát a `/api/recipes/{id}` végpont által visszaadott példa JSON adatokból, a fent megismert módszerrel (Paste special).

```csharp
public class Recipe
{
    public int Id { get; set; }
    public string BackgroundImage { get; set; }
    public string Title { get; set; }
    public string[] ExtraImages { get; set; }
    public string[] Ingredients { get; set; }
    public string Directions { get; set; }
    public Comment[] Comments { get; set; }
}

public class Comment
{
    public string Name { get; set; }
    public string Text { get; set; }
}
```

!!! warning
    A "Paste Special" során fontos, hogy olyan receptet tegyünk előtte a vágólapra, melyhez tartozik megjegyzés (különben a `Comment` osztály nem fog legenerálódni, illetve a `Recipe` osztályban a `Comments` típusának `object[]` típus generálódik). Érdemes ehhez a swagger leírás "Example value" mezőjéből a vágólapra másolni a mintát!

A `IRecipeService` interfészt és implementációját egészítsük ki egy `GetRecipeAsync` metódussal, mely egy receptet ad vissza az azonosítója alapján.

```csharp title="IRecipeService"
public Task<Recipe> GetRecipeAsync(int id);
```

```csharp title="RecipeService"
public async Task<Recipe> GetRecipeAsync(int id)
{
    using var client = new HttpClient();
    return await client.GetFromJsonAsync<Recipe>($"{_baseUrl}/Recipes/{id}");
}
```

### 2.2 Recept részletes ViewModel

A ViewModel készítése a főoldalhoz képest már ujjgyakorlat (alapvetően annak mintájára lehet dolgozni). Hozzuk létre a `RecipeDetailPageViewModel` osztályt az `MvvmLab.ViewModels` mappában.

A ViewModel-nek szüksége lesz egy `IRecipeService` interfészt implementáló osztályra, amelyen keresztül le tudja kérdezni a receptet. A `RecipeDetailPageViewModel` konstruktorában DI segítségével szerezzük be a szükséges függőséget.

```csharp
private readonly IRecipeService _recipeService;

public RecipeDetailPageViewModel(IRecipeService recipeService)
{
    _recipeService = recipeService;
}
```

A `RecipeDetailPageViewModel`-ben hozzunk létre egy `_recipe` nevű `Recipe` típusú változót, amelyben tárolni fogjuk a receptet.
A változót attributáljuk fel a `ObservableProperty` attribútummal, mely alapján az MVVM Toolkit automatikusan generálni fogja a `Recipe` nevű property-t az osztály másik generált partial felében.
Ehhez szükséges, hogy az osztály az `ObservableObject` osztályból származzon, publikus legyen és a `partial` kulcsszóval legyen ellátva.

```csharp
public partial class RecipeDetailPageViewModel : ObservableObject
{
    // ...

    [ObservableProperty]
    private Recipe _recipe = new();
```

Implementáljuk a `RecipeDetailPageViewModel`-ben az előkészített `INavigationAware` interfészt.
Arra készülünk, hogy a navigációs paraméterként a megjeleníteni kívánt recept azonosítóját fogjuk megkapni.
A `OnNavigatedTo` metódusban kérdezzük le a receptet a `RecipeService`-en keresztül, majd tároljuk el a `Recipe` tulajdonságban.

```csharp
public partial class RecipeDetailPageViewModel : ObservableObject, INavigationAware
{
    // ...

    public async void OnNavigatedTo(object parameter)
    {
        Recipe = await _recipeService.GetRecipeAsync((int)parameter);
    }

    public void OnNavigatedFrom()
    {
    }
}
```

!!! note
    A `OnNavigatedTo` művelet fejlécében használni kellett az `async` kulcsszót, mert használtuk az `await`-et a törzsében.


### 2.3 Recept részletes oldal, navigáció

Hozzunk létre egy új oldalt `RecipeDetailPage` néven a `Views` mappába (_Views mappán jobb gomb / Add New Item / Blank Page (WinUI 3)_), amelyen megjelenítjük a receptet. Első körben csak a recept címét jelenítsük meg egy `TextBlock`-ban.

```xml
<Grid x:Name="ContentArea">
    <Grid.RowDefinitions>
        <RowDefinition Height="48" />
        <RowDefinition Height="*" />
    </Grid.RowDefinitions>

    <TextBlock Grid.Row="0"
               Style="{StaticResource PageTitleStyle}"
               Text="{x:Bind ViewModel.Recipe.Title, Mode=OneWay}" />
</Grid>
```

Az adatkötéshez vegyük fel a `RecipeDetailPage.xaml.cs`-ben a `ViewModel` property-t a főoldal mintájára.

```csharp
public RecipeDetailPageViewModel ViewModel => (RecipeDetailPageViewModel)DataContext;
```

!!! warning "Fordítási hibák"
    Ha valamiért egzotikus hibákat kapnánk az új oldal felvétele után töröljük ki a projekt fájlból az alábbi sorokat:

    ```xml
    <ItemGroup>
        <None Remove="Views\RecipeDetailPage.xaml" />
    </ItemGroup>
    ```
    
    ```xml
    <Page Update="Views\RecipeDetailPage.xaml">
        <Generator>MSBuild:Compile</Generator>
    </Page>
    ```

A navigáció támogatásához a `Services` mappában lévő `PageService`-ben regisztráljuk be a `RecipeDetailPage`-et az alábbi 3 lépésben:

1. Vegyük fel a nézet kulcsát a `Pages` osztályba.

    ```csharp hl_lines="4"
    public static class Pages
    {
        public static string Main { get; } = "Main";
        public static string Detail { get; } = "Detail";
    }
    ```

2. Regisztráljuk a nézetet és ViewModel kapcsolatot a `PageService`-ben.

    ```csharp hl_lines="4"
    public PageService()
    {
        Configure<MainPageViewModel, MainPage>(Pages.Main);
        Configure<RecipeDetailPageViewModel, RecipeDetailPage>(Pages.Detail);
    }
    ```


3. Az `App.xaml.cs` fájlban a `ConfigureServices` metódusban regisztráljuk be a ViewModel-t és a nézetet a Dependency Injection konténerbe.

    ```csharp
    services.AddTransient<RecipeDetailPage>();
    services.AddTransient<RecipeDetailPageViewModel>();
    ```

Ezekre azért van szükség, mert a projekt sablonban lévő `INavigationService` alapvetően egy kulccsal azonosítja a nézeteket, annak érdekében, hogy a ViewModel-ben ne legyen szükség a nézet típusának ismeretére.
A kulcs alapján pedig ki tudja keresni, hogy pontosan melyik Viewt kell megjeleníteni, és melyik ViewModel-t kell példányosítani a nézet `DataContext`-jébe a DI konténerből.

A `MainPageViewModel`-ben injektáljuk be az `INavigationService`-t, amelyen keresztül navigálni fogunk a `RecipeDetailPage`-re.

```csharp
private readonly INavigationService _navigationService;

public MainPageViewModel(IRecipeService recipeService, INavigationService navigationService)
{
    _recipeService = recipeService;
    _navigationService = navigationService;
}
```

#### Command

Eddig az MVVM minta egyik oldalával foglalkoztunk: hogyan éri el adatkötéssel és jeleníti meg a View a ViewModel-ben levő adatokat. Ugyanakkor, a View és ViewModel között általában van egy másik kapcsolat is: ez arról szól, hogy a View eseményei (pl. kattintás) hogyan hatnak vissza a ViewModel-re. Most ezzel fogunk foglalkozni.

Esetünkben pl. meg kell oldani, hogy a főoldali nézeten egy Recepten történő kattintás eljusson a `MainPageViewModel`-hez, és az ennek hatására átnavigáljon az adott recept részletes nézetére.

A ViewModel a végrehajtható műveleteket az MVVM mintában tipikusan `ICommand` interfészt megvalósító objektumokon keresztül publikálja (amelyek a konkrét művelet végrehajtásán túl kezelhetik a művelet végrehajtásának feltételeit is).

A `MainPageViewModel`-ben készítsünk egy Commandot, mely a receptre kattintva fog lefutni. A Command paraméterként megkapja a kiválasztott recept fejlécet, és átnavigál a `RecipeDetailPage`-re, ahol átadásra kerül a kiválasztott recept azonosítója.

Most létre kellene hozzunk egy úgy, `ICommand` interfészt implementáló osztályt, majd ebből fel kellene vegyünk egy példányt (tulajdonságot) a ViewModel-be. Ezt a két lépést az MVVM toolkit leegyszerűsíti, csak egy `[RelayCommand]` attribútummal ellátott függvényt kell felvegyünk a ViewModelbe:

```csharp
[RelayCommand]
private void RecipeSelected(RecipeHeader recipe)
{
    _navigationService.NavigateTo(Pages.Detail, recipe.Id);
}
```

Ennek hatására a compiler legenerálja a command osztályt és a tulajdonságot a ViewModel-be `RecipeSelectedCommand` néven.

:exclamation: A parancs és a ViewModel elő van készítve, de a View még semmit nem tud a parancsról. A ViewModel-ben levő commandunkat a szokásos technikákkal rá kell kössük a View megfelelő eseményére. MVVM esetén mindig így használjuk a Command mintát! A megközelítés szépsége az, hogy ez teljesen a szokásos, View->ViewModel irányú adatkötéssel történik (amit már eddig is többször használtunk).

Ennek megfelelően a `MainPage`-en kössük a `AdaptiveGridView` `ItemClickCommand` tulajdonságát a `RecipeSelectedCommand`-ra.

```xml
ItemClickCommand="{x:Bind ViewModel.RecipeSelectedCommand}"
```

**Próbáljuk ki az alkalmazást!** Győződjünk meg róla, hogy a receptekre kattintva megjelenik a recept részletes oldala.

??? tip "Kitekintés: Ha nincs a használni kívánt eseményre Command?"

    Ha a vezérlő bizonyos eseményekre biztosít Commandot, akkor viszonylag egyszerű dolgunk van, amire fentebb láthattunk egy példát.
    Azonban, ha a vezérlő nem biztosít Commandot (pl.: a beépített `GridView.ItemClicked`), akkor több lehetőségünk is van:

    1. **Code-Behind "ragasztó kód":** A vezérlő eseményét kezeljük le, és a code-behindban (xaml.cs) ViewModel-ben hívjuk meg a megfelelő metódust/commadot.

        ```xml
        <controls:AdaptiveGridView x:Name="gridView"
                                    ItemsSource="{x:Bind RecipeGroupsCollectionSource.View, Mode=OneWay}"
                                    IsItemClickEnabled="True"
                                    ItemClick="GridView_ItemClick">
        ```

        ```csharp
        private void GridView_ItemClick(object sender, ItemClickEventArgs e)
        {
            ViewModel.RecipeSelectedCommand.Execute((RecipeHeader)e.ClickedItem);
        }
        ```

    2. **x:Bind esemény kötés**: használjuk az `x:Bind` metódus kötési lehetőségét, amelynek segítségével a vezérlő eseményét tudjuk kötni a ViewModel-ben lévő **metódusra**.
       A metódusnak viszont ilyenkor vagy paraméter nélkülinek kell lennie, vagy olyan paramétereket kell fogadnia, amely az esemény szignatúrájára illeszkedik.

        ```xml title="View - MainPage.xaml"
        <controls:AdaptiveGridView x:Name="gridView"
                                    ItemsSource="{x:Bind RecipeGroupsCollectionSource.View, Mode=OneWay}"
                                    IsItemClickEnabled="True"
                                    ItemClick="{x:Bind ViewModel.RecipeSelected">
        </controls:AdaptiveGridView>
        ```

        ```csharp title="ViewModel - MainPageViewModel"
        public void RecipeSelected(object sender, ItemClickEventArgs e)
        {
           ...
        }
        ```

        Ennek a módszernek a hátránya, hogy a esemény paramétereivel a ViewModel-be a nézet keretrendszer függőségeit is beviszi (eseménykezelő paraméter típusok), pedig az alap gondolatunk az volt, hogy a ViewModel független legyen a nézettől. Természetesen ez a módszer is jól tud működni, ha részben feladjuk az MVVM minta szigorú betartását.

    3. A Behavior-ök segítségével, azon belül is az `EventTriggerBehavior` és `InvokeCommandAction` osztályokkal tudunk Commandot kötni tetszőleges vezérlő eseményre.

        ```xml
        <controls:AdaptiveGridView x:Name="gridView"
                                    ItemsSource="{x:Bind RecipeGroupsCollectionSource.View, Mode=OneWay}"
                                    IsItemClickEnabled="True">
            <i:Interaction.Behaviors>
                <c:EventTriggerBehavior EventName="ItemClick">
                    <c:InvokeCommandAction Command="{x:Bind ViewModel.RecipeSelectedCommand}" 
                                           InputConverter="{StaticResource ItemClickedInputConverter}" />
                </c:EventTriggerBehavior>
            </i:Interaction.Behaviors>
        ```

        Ezzel szinte teljesen deklaratívvá tudjuk tenni hagyni a nézetet, de még így is készítenünk kell egy `ItemClickedInputConverter` osztályt, amely az esemény paramétereit átalakítja a megfelelő típusra az `IValueConverter` interfész segítségével.

        ```csharp
        public class ItemClickedInputConverter : IValueConverter
        {
            public object Convert(object value, Type targetType, object parameter, string language)
            {
                return (RecipeHeader)((value as ItemClickEventArgs)?.ClickedItem);
            }

            public object ConvertBack(object value, Type targetType, object parameter, string language)
            {
                throw new NotImplementedException();
            }
        }
        ```
        
        A behavior-ök egyébként egy teljesen általános mechanizmus a XAML világban, amelyek segítségével a nézetekhez tudunk újrafelhasználható viselkedést hozzáadni (bővebben [itt](https://github.com/Microsoft/XamlBehaviors)).

### 2.4 Recept részletes nézet

A recept részletes adatainak megjelenítéséhez egy `Grid`-et használjunk, amelynek két oszlopa van.
Az első oszlopban egy `ScrollViewer`-t helyezzünk el, amelybe egy `StackPanel` kerül.
A `StackPanel`-ben helyezzünk el egy `FlipView`-t, amelyben a recept képeit fogjuk megjeleníteni.
A `FlipView` egy listaként működik, de az elemeit egy lapozható felületen jeleníti meg.

A `FlipView` alatt lesz található el egy `ItemsControl` (egyszerű lista, mely nem támogat görgetést, kiválasztást, kattintást stb.), amelyben a recept hozzávalóit fogjuk megjeleníteni.

Ez alá kerül egy `TextBlock`, amelybe a recept elkészítésének lépései kerülnek.

A második oszlopba helyezzünk el egy `Grid`-et, amelybe kommentek listája és beviteli mezői fognak kerülni.

Az alábbi kódot a labor során nyugodtan másolhatjuk a `RecipeDetailPage.xaml` fájlba, újdonság ebben a kódban nincs az eddigiekhez képest.

```xml
<?xml version="1.0" encoding="utf-8" ?>
<Page x:Class="MvvmLab.Views.RecipeDetailPage"
      xmlns="http://schemas.microsoft.com/winfx/2006/xaml/presentation"
      xmlns:x="http://schemas.microsoft.com/winfx/2006/xaml"
      xmlns:d="http://schemas.microsoft.com/expression/blend/2008"
      xmlns:local="using:MvvmLab.Views"
      xmlns:mc="http://schemas.openxmlformats.org/markup-compatibility/2006"
      xmlns:models="using:MvvmLab.Core.Models"
      Background="{ThemeResource ApplicationPageBackgroundThemeBrush}"
      mc:Ignorable="d">

    <Grid x:Name="ContentArea">
        <Grid.RowDefinitions>
            <RowDefinition Height="Auto" />
            <RowDefinition Height="*" />
        </Grid.RowDefinitions>

        <TextBlock Grid.Row="0" Padding="10"
                   Style="{StaticResource TitleTextBlockStyle}"
                   Text="{x:Bind ViewModel.Recipe.Title, Mode=OneWay}" />

        <Grid Grid.Row="1">
            <Grid.ColumnDefinitions>
                <ColumnDefinition Width="3*" />
                <ColumnDefinition Width="*" />
            </Grid.ColumnDefinitions>

            <ScrollViewer Grid.Column="0" Padding="20 10 0 20">
                <StackPanel Orientation="Vertical">
                    <StackPanel x:Name="images"
                                Margin="0,0,24,0"
                                Orientation="Vertical">
                        <TextBlock Margin="0,0,0,12"
                                   Style="{StaticResource SubtitleTextBlockStyle}"
                                   Text="Images" />
                        <FlipView x:Name="flipView"
                                  MaxHeight="250"
                                  VerticalAlignment="Top"
                                  ItemsSource="{x:Bind ViewModel.Recipe.ExtraImages, Mode=OneWay}">
                            <FlipView.ItemTemplate>
                                <DataTemplate>
                                    <Image Source="{Binding}" Stretch="Uniform" />
                                </DataTemplate>
                            </FlipView.ItemTemplate>
                        </FlipView>
                    </StackPanel>

                    <StackPanel x:Name="ingredients"
                                Margin="0,0,24,0"
                                Orientation="Vertical">
                        <TextBlock Margin="0,0,0,12"
                                   Style="{StaticResource SubtitleTextBlockStyle}"
                                   Text="Ingredients" />
                        <ItemsControl HorizontalAlignment="Left" ItemsSource="{x:Bind ViewModel.Recipe.Ingredients, Mode=OneWay}">
                            <ItemsControl.ItemTemplate>
                                <DataTemplate>
                                    <TextBlock Margin="0,0,0,10"
                                               Text="{Binding}"
                                               TextWrapping="Wrap" />
                                </DataTemplate>
                            </ItemsControl.ItemTemplate>
                        </ItemsControl>
                    </StackPanel>

                    <StackPanel x:Name="directions"
                                Margin="0,0,24,0"
                                Orientation="Vertical"
                                RelativePanel.RightOf="ingredients">
                        <TextBlock Margin="0,0,0,12"
                                   Style="{StaticResource SubtitleTextBlockStyle}"
                                   Text="Directions" />
                        <TextBlock HorizontalAlignment="Left"
                                   Text="{x:Bind ViewModel.Recipe.Directions, Mode=OneWay}"
                                   TextWrapping="Wrap" />
                    </StackPanel>
                </StackPanel>
            </ScrollViewer>

            <Grid Grid.Column="1" RowSpacing="12">
                <Grid.RowDefinitions>
                    <RowDefinition Height="Auto" />
                    <RowDefinition Height="*" />
                    <RowDefinition Height="Auto" />
                </Grid.RowDefinitions>

                <TextBlock Grid.Row="0"
                           Style="{StaticResource SubtitleTextBlockStyle}"
                           Text="Comments" />

                <ListView Grid.Row="1" ItemsSource="{x:Bind ViewModel.Recipe.Comments, Mode=OneWay}">
                    <ListView.ItemTemplate>
                        <DataTemplate x:DataType="models:Comment">
                            <StackPanel Orientation="Vertical" Padding="0 5 0 5">
                                <TextBlock FontWeight="Bold" Text="{x:Bind Name}" />
                                <TextBlock Text="{x:Bind Text}" />
                            </StackPanel>
                        </DataTemplate>
                    </ListView.ItemTemplate>
                </ListView>

                <StackPanel x:Name="comments"
                            Grid.Row="2"
                            Margin="24,0,24,0"
                            Orientation="Vertical">
                    <!-- TODO input fields for comments -->
                </StackPanel>
            </Grid>
        </Grid>
    </Grid>
</Page>
```

**Próbáljuk ki az alkalmazást!**

## 3. Feladat - Kommentek hozzáadása

Ha jól állunk idővel, készítsünk funkciót a kommentek hozzáadásához a recept részletes oldalán.

### Webszolgáltatás

Az `IRecipeService` interfészt és implementációt egészítsük ki egy `SendCommentAsync` metódussal, mely egy kommentet küld a szervernek a `POST /Recipes/{recipeId}/Comments` végpontra.

```csharp title="IRecipeService"
public Task SendCommentAsync(int recipeId, Comment comment);
```

```csharp title="RecipeService"
public async Task SendCommentAsync(int recipeId, Comment comment)
{
    using var client = new HttpClient();
    await client.PostAsJsonAsync($"{_baseUrl}/Recipes/{recipeId}/Comments", comment);
}
```

### ViewModel

A `RecipeDetailPageViewModel`-ben hozzunk létre egy `NewCommentText` nevű `string` típusú tulajdonságot és egy `NewCommentName` `string` tulajdonságot, melyekben tárolni fogjuk a felhasználó által megadott komment adatait. Használjuk az `ObservableProperty` attribútumot!

```csharp
[ObservableProperty]
private string _newCommentName = string.Empty;

[ObservableProperty]
private string _newCommentText = string.Empty;
```

A `RecipeDetailPageViewModel`-ben hozzunk létre egy `SendComment` nevű függvényt, amelyen keresztül a felhasználó által megadott kommentet tudjuk elküldeni a szervernek.
A függvényből generáltassunk egy Commandot az MVVM Toolkit segítségével (`[RelayCommand]`).

Az implementáció egyszerű: elküldjük a kommentet a szervernek, majd frissítjük a receptet.

```csharp
[RelayCommand]
private async Task SendComment()
{
    await _recipeService.SendCommentAsync(Recipe.Id, new Comment
    {
        Name = NewCommentName,
        Text = NewCommentText
    });

    NewCommentName = string.Empty;
    NewCommentText = string.Empty;

    Recipe = await _recipeService.GetRecipeAsync(Recipe.Id);
}
```

A nézeten a következő elemeket helyezzük el a kommentek hozzáadásához:

```xml
<StackPanel x:Name="comments"
            Grid.Row="2"
            Margin="24,0,24,0"
            Orientation="Vertical">
    <TextBox Margin="0,0,0,16"
             Header="Name"
             Text="{x:Bind ViewModel.NewCommentName, Mode=TwoWay}" />
    <TextBox Margin="0,0,0,16"
             Header="Comment"
             Text="{x:Bind ViewModel.NewCommentText, Mode=TwoWay}" />
    <Button Margin="0,0,0,16"
            HorizontalAlignment="Right"
            Command="{x:Bind ViewModel.SendCommentCommand}"
            Content="Send" />
</StackPanel>
```

Vegyük észre, hogy a `TextBox`-ok `Text` property-jét kétirányú kötéssel kötöttük a ViewModel-ben lévő `NewCommentName` és `NewCommentText` tulajdonságokhoz, és a gomb Command-ját is a ViewModel-ben lévő `SendCommentCommand` tulajdonsághoz kötöttük.

## Kitekintés: Commandok végrehajtásának feltételei

A `SendCommentCommand` Command végrehajtásának feltétele, hogy a `NewCommentName` és a `NewCommentText` tulajdonságok ne legyenek üresek.
A Commandok lehetőséget adnak arra, hogy a végrehajtásukat feltételekhez kössük, amelyeket a `CanExecute` metódusban tudunk megadni.
Esetünkben egy `bool`-lal visszatérő metódus/property nevet kell megadnunk a Command generátor attribútumnak.

```csharp title="RecipeDetailPageViewModel-ben:"
private bool CanExecuteSendComment => !string.IsNullOrEmpty(NewCommentName) && !string.IsNullOrEmpty(NewCommentText);

[RelayCommand(CanExecute = nameof(CanExecuteSendComment))]
private async Task SendComment()
```

**Próbáljuk ki.** Azt tapasztaljuk, hogy a gomb nem lesz engedélyezve, viszont a `TextBox`-ok módosítása után sem változik a gomb állapota.

A `CanExecute` metódus akkor hívódik meg (akkor hívják a vezérlők), amikor a Command elsüti a `CanExecuteChanged` eseményt.
Esetünkben ezt az eseményt a `NewCommentName` és a `NewCommentText` tulajdonságok `PropertyChanged` eseményének kiváltásakor kell kiváltani.
Erre az MVVM Toolkit egy külön attribútumot biztosít (`[NotifyCanExecuteChangedFor]`), amelyet a `NewCommentName` és a `NewCommentText` tulajdonságokra kell rárakni.

Tehát, ha a `NewCommentName` vagy a `NewCommentText` tulajdonság értéke megváltozik, akkor a `SendCommentCommand` Command `CanExecuteChanged` eseményét is kiváltjuk, ami miatt a `CanExecute` metódus újra lefut, és a gomb állapota is frissül.

```csharp
[ObservableProperty]
[NotifyCanExecuteChangedFor(nameof(SendCommentCommand))]
private string _newCommentName = string.Empty;

[ObservableProperty]
[NotifyCanExecuteChangedFor(nameof(SendCommentCommand))]
private string _newCommentText = string.Empty;
```

**Próbáljuk ki.**

Már csak egy dolog van hátra: jelenleg a `TextBox` állapota csak akkor változik, ha a felhasználó elhagyja a `TextBox`-ot.
Ezt a viselkedést az adatkötés `UpdateSourceTrigger` tulajdonságán keresztül tudjuk módosítani.

```xml
Text="{x:Bind ViewModel.NewCommentName, Mode=TwoWay, UpdateSourceTrigger=PropertyChanged}"

Text="{x:Bind ViewModel.NewCommentText, Mode=TwoWay, UpdateSourceTrigger=PropertyChanged}"
```

**Próbáljuk ki.**